{
  "posts": [
    {
      "title": "శ్రీ నృసింహ ద్వాదశనామ స్తోత్రం",
      "url": "sri-narasimha-dwadasa-nama-stotram",
      "content": "అస్య శ్రీనృసింహ ద్వాదశనామస్తోత్ర మహామంత్రస్య వేదవ్యాసో భగవాన్ ఋషిః అనుష్టుప్ఛందః లక్ష్మీనృసింహో దేవతా శ్రీనృసింహ ప్రీత్యర్థే వినియోగః |\n\nధ్యానం |\nస్వభక్త పక్షపాతేన తద్విపక్ష విదారణమ్ |\nనృసింహమద్భుతం వందే పరమానంద విగ్రహమ్ ||\n\nస్తోత్రం |\nప్రథమం తు మహాజ్వాలో ద్వితీయం తూగ్రకేసరీ |\nతృతీయం వజ్రదంష్ట్రశ్చ చతుర్థం తు విశారదః ||\n\nపంచమం నారసింహశ్చ షష్ఠః కశ్యపమర్దనః |\nసప్తమో యాతుహంతా చ అష్టమో దేవవల్లభః ||\n\nనవ ప్రహ్లాదవరదో దశమోఽనంతహస్తకః |\nఏకాదశో మహారుద్రో ద్వాదశో దారుణస్తథా ||\n\nద్వాదశైతాని నామాని నృసింహస్య మహాత్మనః |\nమంత్రరాజేతి విఖ్యాతం సర్వపాపవినాశనమ్ ||\n\nక్షయాపస్మారకుష్ఠాది తాపజ్వరనివారణమ్ |\nరాజద్వారే మహాఘోరే సంగ్రామే చ జలాంతరే ||\n\nగిరిగహ్వార ఆరణ్యే వ్యాఘ్రచోరామయాదిషు |\nరణే చ మరణే చైవ శమదం పరమం శుభమ్ ||\n\nశతమావర్తయేద్యస్తు ముచ్యతే వ్యాధిబంధనాత్ |\nఆవర్తయేత్సహస్రం తు లభతే వాంఛితం ఫలమ్ ||\n\nఇతి శ్రీ నృసింహ ద్వాదశనామ స్తోత్రం ||"
    }
  ]
}